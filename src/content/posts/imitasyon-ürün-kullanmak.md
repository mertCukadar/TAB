---
id: 3
title: 'Orijinal Ürün Takıntısı'
description: 'Sadece marka değerine mi takılıyoruz sorusuna bir cevap arıyorum'
date: '2024-08-23'
---

# Orijinal Ürün Takıntısı: Sadece Marka Değerine mi Takılıyoruz?

Değerli arkadaşım, birkaç gündür aklımda olan bir soru var: Orijinal ürün kullanma takıntısı üzerinde düşünüyorum. Aslına bakarsanız, bir süre önceye kadar markaların çıkardığı orijinal ürünler hakkında çok taraflı bir görüşüm yoktu. Eğer bir parfümü beğeniyor, bir giyecek üzerime yakışıyorsa ve fiyatı da cebime uygunsa benim için her şey tamam diyebilirdim.

Ancak birkaç gün önce, bir parfümcü olarak nitelendirilebilecek bir insanı takibe aldım: Thierry Wasser. Onun vesilesi ile imitasyon ürün kullanımı ile ilgili düşüncelerim, ürünlere atfedilen değer konusunda bir nebze değişiverdi.

## Thierry Wasser Kimdir?

Thierry Wasser, 30 yılı aşkın süredir çeşitli kokular üreten ve şu ana kadar 242 parfüm ortaya çıkarmış bir sanatkâr diyebiliriz. Ailesinden gelen bu meslek, parfümcü denilince akla gelebilecek bir kimliği ortaya çıkarıyor.

Kendisinin Instagram hesabına göz atınca, bir parfümün üretim sürecinde yaşanabilecekleri hayal etmeden duramadım. Siz de Instagram hesabından inceleyebilirsiniz: [Thierry Wasser Instagram](https://www.instagram.com/thierrywasser/)

## Parfüm Nasıl Yapılır?

Bir hayal etsenize; birkaç saniyenizi ayırıp Thierry'nin hesabına bir göz atın. Sırf bir kokunun sentezlenmesi için her notaya sahip çıkan ülkelerden getirilen esanslar. Özel olarak kiralanmış bahçeler hayal edin:

- Japon gülü
- Isparta gülü
- Orkide
- Lavanta
- Vanilya

Ve sayamayacağım daha birçok notayı barındıran eşsiz sentezlerin eserleri. İnanılmaz değil mi? Bu kokular yapıldıktan sonra, bu kokuyu taşıyacak şişenin tasarım sürecini de hayal etmek lazım.

![parfüm](https://images.pexels.com/photos/1961792/pexels-photo-1961792.jpeg)

Gidiyorsunuz tasarımcının yanına, kokuyu veriyorsunuz ve ondan bu kokuyu taşıyacak bir şişe imal etmesini istiyorsunuz. Bir düzine tasarım arasından üretilebilir bir eser satın alıyorsunuz.

- Reklam süreci
- Tanıtım

Ve sayamayacağım belki de birçok aşamadan geçen nihai ürün artık pazarda son kullanıcısıyla buluşuyor.

Şimdi sizlere soruyorum: Sizce o parfüm her bir kuruşunu hak etmiyor mu?

## İmitasyon Ürün Kullanmak

### Taklit Ürün Ne Demek?

Taklit ürünler, başka birine ait bir ticari markayla tıpatıp aynı veya ondan çok zor ayırt edilebilir ticari markalar ya da logolar bütünüdür. Taklit ürünlerin marka özelliklerini taklit etmek, yasal olarak da sorunlara yol açabilir. [Kaynak](https://support.google.com/adspolicy/answer/176017?hl=tr#:~:text=Taklit%20ürünlerde%2C%20başka%20birine%20ait,ürünün%20marka%20özelliklerini%20taklit%20eder.)

### Yanlış mı?

Arkadaşlar, her şeyden önce bu durumu biraz şu şekilde değerlendirmek gerekiyor diye düşünüyorum: Bir işletme sahibi olduğunuzu var sayın. Dükkanınıza gelen müşteriler size sürekli şu ürün elinizde var mı diye sorular yönlendiriyor.

Gelen talep doğrultusunda siz de kendinizce bir fizibilite çalışması yapıyorsunuz. Riskleri değerlendiriyor ve bu talebi karşılamak adına ürünü tedarik edeceğiniz kanaldan tutun da fiyatına kadar detaylı bir şekilde çalışmanızı tamamlıyorsunuz.

Aradan birkaç hafta geçti ve satışlarınız tıkırında devam ediyorken, yanınızdaki dükkan komşunuz aynı ürünü bulmuş ve aynı fiyattan raflarında bulunduruyor. Her neyse diyorsunuz; bir değil, iki değil… Sizin bu çalışmalarınızı gören esnaf, sizi taklit ederek emeğinizi çalıyor.

Farklı bir açıdan değerlendirecek olursak, __Taklitler aslını yüceltir__.

## Bilinçli Tüketici Olmak

Alışveriş yapmak günümüzde en büyük dopamin kaynaklarından biri. Aslına bakarsanız, birkaç kez kullanacağımız birçok ürünü almak bizi o kadar mutlu ediyor ki bağımlı hale geliyoruz.

Bir yandan da marka takıntısı aynı etkiyi yaratıyor. Örneğin, üç farklı ürün ele alalım: Biri orijinal Gucci, diğeri bu ürünün birebir imitasyonu. Son olarak da aynı içerik ve kaliteye sahip, orta kesime hitap eden bir marka ele alalım.

![gucci takımı](https://attic.sh/opt9godtv569c9ygr66h9mjegap9)

Bu seçenekler arasında __Gucci markası sizin sosyo-ekonomik durumunuza hitap etmiyor olsa__, birebir imitasyonunu mu yoksa farklı bir markadan aynı kalitede, cebinize uygun bir versiyonunu mu tercih edersiniz?

Şaka bir yana, bunlardan bahsederken bu yazıyı şu an kaprimle yazıyorum ama bunu bir kenara koyun.

Tekrar başa alıyorum: Marka değeri gerçekten bambaşka bir konu. Marka güvencesi, emek ve bir ürünün arkasındaki hikayeyi taşımak düşüncesi, ürünlere asıl değerini veren nitelik olmalı.

Bir tarafta yukarıda hikayesiyle Thierry’nin parfümü... Bilmiyorum şu anda fiyatı nedir, ne değildir. Diğer yanda yaklaşık doğru notalar yakalanmış, aynı kokuya sahip taklit bir parfüm...

- Mert Kaan Çukadar (Tab Mert)

## Referanslar
1. Fragrantica - Thierry Wasser: [Thierry Wasser Parfüm Bilgisi](https://www.fragrantica.com/noses/Thierry_Wasser.html)
2. Google Ads Policy - Taklit Ürünler: [Taklit Ürün Politikası](https://support.google.com/adspolicy/answer/176017?hl=tr#:~:text=Taklit%20ürünlerde%2C%20başka%20birine%20ait,ürünün%20marka%20özelliklerini%20taklit%20eder.)
3. Thierry Wasser Instagram Hesabı: [Instagram Profili](https://www.instagram.com/thierrywasser/)
