---
id: 4
title: 'Oyun Geliştirmede Hissiyat ve Atmosferin Gücü'
description: 'Oyunlarda hissiyatın, oyuncu deneyimini nasıl derinleştirdiğini ve atmosferin etkisini keşfedin. Bu yazıda, oyun geliştiricilerinin hissiyatı artırmak için kullanabilecekleri temel unsurları ve teknikleri ele alıyoruz.'
date: '2024-10-14'
---
## Oyunda Hissiyat

### Giriş
Oyun oynarken, bir oyunun sizi içine çekmesinin en önemli unsurlarından birinin oyun hissiyatı olduğunu biliyor muydunuz? Geliştirme sürecinde bu konunun üzerine odaklanmanın büyük bir önemi olduğunu düşünüyorum.

Son iki haftadır bu konuya eğildim ve oyun içinde hissiyatı artırmak için birçok farklı yöntem denedim. Farkında olmadan, geliştirdiğim hunter oyununun en iyi hissiyatı veren oyunlardan biri olduğunu fark ettim. Elbette hissiyat kavramı herkes için farklı anlamlar ifade edebilir, ancak oyun dünyasında hissiyatın önemi tartışılmaz.

Örneğin, oyunda yüksek bir yerden düşüp yere çarptığınızda, oyun size bu hissi verebilmelidir. Bu hissiyatı yaratmanın en temel yollarından biri de kamera sallantısı gibi basit efektlerdir. Şimdi, hissiyatı yaratmak için neler yapabileceğimize birkaç başlık altında bakalım.

## Kullanıcı Girdisi

Kullanıcılar klavye veya kontrolcü üzerinden bir tuşa bastıklarında, ekranda bunun bir yansımasını görmek isterler. Kullanıcının yaptığı her eylemi ne kadar hissedebilirse, kendini o kadar oyun dünyasının içinde bulur. Temel mekaniklerde bile bu geçerlidir. Gençliğimizde oynadığımız Stickman Fight gibi oyunları hatırlayın; hikaye anlatımı zayıf olsa da, nasıl olup da bizi oyun atmosferinin içine çekiyordu, değil mi? Görsel olarak mükemmel olmasa bile, oyun hissiyatı sayesinde bu deneyimi yaşayabiliyorduk.

![Stickman Fight](https://images-wixmp-ed30a86b8c4ca887773594c2.wixmp.com/f/d441df17-c21b-435a-ac57-85d137e5945f/dcov47q-2ddb913b-f734-400f-b2b5-31049f81dbc3.jpg?token=eyJ0eXAiOiJKV1QiLCJhbGciOiJIUzI1NiJ9.eyJzdWIiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwiaXNzIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsIm9iaiI6W1t7InBhdGgiOiJcL2ZcL2Q0NDFkZjE3LWMyMWItNDM1YS1hYzU3LTg1ZDEzN2U1OTQ1ZlwvZGNvdjQ3cS0yZGRiOTEzYi1mNzM0LTQwMGYtYjJiNS0zMTA0OWY4MWRiYzMuanBnIn1dXSwiYXVkIjpbInVybjpzZXJ2aWNlOmZpbGUuZG93bmxvYWQiXX0.wzREI011wer2QyMIuXfT-R-x-hbAsDX7gvyO4rkjmI4)'

## Görsel Efektler

Pek çok oyunda, mekaniklerden ziyade görsel efektlere büyük önem verilir. Görsel efektler, oyunda fazla mekanik olmasa bile deneyimi tamamen farklı bir boyuta taşır. Örneğin, basit bir platform oyunu yapıyorsanız ekleyebileceğiniz temel mekanikler bellidir: zıplama, dash, kayma, koşma, yürüme ve temel dövüş mekanikleri. Hasar alındığında çıkan kıvılcımlar veya dash sonrası beliren şimşek efektleri gibi görsel unsurlar, oyuncuyu oyuna daha fazla bağlayabilir.

![Dash Image](https://images-wixmp-ed30a86b8c4ca887773594c2.wixmp.com/f/06801ef3-d3c5-435f-85c5-2943bb09f1d5/defpx9f-79698221-9012-45bf-8d62-d2f38deeced6.png?token=eyJ0eXAiOiJKV1QiLCJhbGciOiJIUzI1NiJ9.eyJzdWIiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwiaXNzIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsIm9iaiI6W1t7InBhdGgiOiJcL2ZcLzA2ODAxZWYzLWQzYzUtNDM1Zi04NWM1LTI5NDNiYjA5ZjFkNVwvZGVmcHg5Zi03OTY5ODIyMS05MDEyLTQ1YmYtOGQ2Mi1kMmYzOGRlZWNlZDYucG5nIn1dXSwiYXVkIjpbInVybjpzZXJ2aWNlOmZpbGUuZG93bmxvYWQiXX0.9-6LWHlQmRZr3_Y4QZ5Cx2skjXFI-kHfaNfHpaeDYrg)'

Abartıya kaçmadan, özellikle indie geliştiriciler görsel efektlerle oyunun hissiyatını güçlendirebilirler. Daha fazla dövüş mekaniği eklemek her zaman daha iyi demek değildir. Az mekanik ve biraz efektle oyuncunun ilgisini çekmek ve zamandan tasarruf sağlamak mümkündür.

## Sesler

Bir korku filmi düşünün: ekranda sadece karanlık bir bodrum görüntüsü var, yanıp sönen ışıklar ama hiçbir ses duymuyorsunuz. Şimdi, aynı ortamda hafif bir beyaz gürültü ve floresan lambanın zayıf titreme sesini hayal edin. Anında daha gergin ve dikkatli hissetmez miydiniz? Oyunlarda da sesler, benzer hisleri yaratabilir. Sadece mekaniğe veya hikayeye odaklanmak yerine, ses tasarımıyla bu deneyimi daha üst seviyeye taşıyabilirsiniz.

![Korkutucu Bodrum](https://pixnio.com/free-images/2020/07/28/2020-07-28-10-33-19-576x384.jpg)

## Geliştirme Sürecinde Faydalanılabilecek Temel Unsurlar

### Fizik ve Sürükleme Dinamikleri
Oyundaki fiziksel olaylar, hissiyatı gerçekçi hale getirir. Fizik motorunun doğru kullanımı ile nesnelerin düşüş hızı, karakterin sıçrama yüksekliği veya sürtünme kuvveti gibi detaylar, oyunun gerçekçilik hissini güçlendirir.

- **Ağırlık Hissi:** Yüksekten düşen bir nesne yere çarptığında, hız ve yerçekimi kuvveti doğru hesaplanmışsa, oyuncu bu ağırlığı hissedebilir.
- **Hız ve Limit Ayarları:** Oyundaki karakterlerin hız sınırları gerçekçi olmalıdır. Çok hızlı hareket eden bir karakter, gerçekçilik hissini kaybettirebilir.
- **Sürükleme ve Hava Direnci:** Platform oyunlarında, karakterlerin havada bile sürükleme etkisini hissetmesi, oyuna daha doğal bir hareket kazandırır.

